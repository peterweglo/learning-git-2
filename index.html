<!DOCTYPE html>
<html lang="pl">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Cebula</title>
    <link rel="preconnect" href="https://fonts.googleapis.com" />
    <link rel="preconnect" href="https://fonts.gstatic.com" crossorigin />
    <link
      href="https://fonts.googleapis.com/css2?family=Roboto:ital,wght@0,400;0,700;1,400&display=swap"
      rel="stylesheet"
    />
    <link rel="stylesheet" href="css/style.css" />
  </head>
  <body>
    <h1>Cebula</h1>
    <h2>Wisława Szymborska</h2>
    <p>
      Co innego cebula.<br />
      Ona nie ma wnętrzności.<br />
      Jest sobą na wskroś cebula<br />
      do stopnia cebuliczności.<br />
      Cebulasta na zewnątrz,<br />
      cebulowa do rdzenia,<br />
      mogłaby wejrzeć w siebie<br />
      cebula bez przerażenia.
    </p>
    <p>
      W nas obczyzna i dzikość<br />
      ledwie skórą przykryta,<br />
      inferno w nas interny,<br />
      anatomia gwałtowna,<br />
      a w cebuli cebula,<br />
      nie pokrętne jelita.<br />
      Ona wielekroć naga,<br />
      do głębi itympodobna.
    </p>
    <p>
      Byt niesprzeczny cebula,<br />
      udany cebula twór.<br />
      W jednej po prostu druga,<br />
      w większej mniejsza zawarta,<br />
      a w następnej kolejna,<br />
      czyli trzecia i czwarta.<br />
      Dośrodkowa fuga.<br />
      Echo złożone w chór.
    </p>
    <p>
      Cebula, to ja rozumiem:<br />
      najnadobniejszy brzuch świata.<br />
      Sam się aureolami<br />
      na własną chwałę oplata.<br />
      W nas – tłuszcze, nerwy, żyły,<br />
      śluzy i sekretności.<br />
      I jest nam odmówiony<br />
      idiotyzm doskonałości.
    </p>
    <p>(Wielka liczba, 1976)</p>
  </body>
</html>
